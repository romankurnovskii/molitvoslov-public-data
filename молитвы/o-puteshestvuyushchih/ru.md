---
title: "Молитва о путешествующих"
slug: "o-puteshestvuyushchih"
categories: ["О путешествующих", "Защитные"]
---

Господи Иисусе Христе Боже наш, истинный и живый Путь, состранствовати мнимому Твоему отцу Иосифу и Пречистой Ти Деве Матери во Египет изволивый, и Луке и Клеопе во Еммаус спутешествовавый! И ныне всесмиренно молим Тя, Владыко Пресвятый, и рабам Твоим сим (имена) Твоею благодатию спутешествуй. И якоже рабу Твоему Товии, Ангела Хранителя и наставника посли, сохраняюща и избавляюща их от всякаго злаго обстояния видимых и невидимых врагов, и ко исполнению заповедей Твоих наставляюща, мирно же и благополучно и здраво препровождающа, и паки цело и безмятежно возвращающа; и даждь им все благое свое намерение ко благоугождению Твоему благополучно в славу Твою исполнити. Твое бо есть, еже миловати и спасати нас, и Тебе славу возсылаем со Безначальным Твоим Отцем и Пресвятым и Благим и Животворящим Твоим Духом, ныне и присно и во веки веков. Аминь.