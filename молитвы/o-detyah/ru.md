---
title: "Молитва родителей о детях"
slug: "o-detyah"
categories: ["О детях", "О семье и мире в доме"]
---

Господи Иисусе Христе, Сыне Божий, молитв ради Пречистыя Твоея Матери услыши меня, грешную и недостойную рабу Твою (имя). Господи, в милости Твоей чадо мое (имя), помилуй и спаси его имени Твоего ради. Господи, прости ему вся согрешения, вольная и невольная, совершенная им пред Тобою. Господи, настави его на истинный путь заповедей Твоих и вразуми его и просвети светом Твоим Христовым, во спасение души и исцеление тела. Господи, благослови его в доме, около дома, в поле, в работе и в дороге, и на каждом месте Твоего владения. Господи, сохрани его под кровом Твоим Святым от летящей пули, стрелы, ножа, меча, яда, огня, потопа, от смертоносной язвы и от напрасныя смерти. Господи, огради его от видимых и невидимых врагов, от всяких бед, зол и несчастий. Господи, исцели его от всяких болезней, очисти от всякия скверны (вина, табака, наркотиков) и облегчи душевные страдания и скорби его. Господи, даруй ему благодать Духа Твоего Святаго на многие лета жизни и здравия, целомудрия. Господи, дай ему Свое благословение на благочестивую семейную жизнь и благочестивое деторождение. Господи, даруй и мне, недостойной и грешной рабе Твоей, родительское благословение на чадо мое в наступающие утра, дни, вечера и ночи, имени Твоего ради, ибо Царствие Твое вечно, всесильно и всемогуще. Аминь.