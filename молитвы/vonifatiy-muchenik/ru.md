---
title: "Молитва мученику Вонифатию (От пьянства)"
slug: "vonifatiy-muchenik"
categories: ["От пьянства и зависимостей", "Молитвы Святым", "О здравии и исцелении"]
---

О, многострадальный и всехвальный мучениче Вонифатие! Ко твоему заступлению ныне прибегаем, молений наших, поющих тебе, не отвержи, но милостивно услыши нас. Виждь братию и сестры наша, тяжким недугом пиянства одержимыя, виждь того ради от матере своея, Церкви Христовой и вечнаго спасения отпадающия. О, святый мучениче Вонифатие, коснися сердцу их данною ти от Бога благодатию, скоро возстави от падений греховных и ко спасительному воздержанию приведи их. Умоли Господа Бога, Егоже ради страдал еси, да простит нам согрешения наша, не отвратит милости Своея от сынов Своих, но да укрепит в нас трезвение и целомудрие, да поможет Своею десницею трезвящимся спасительный обет свой до конца сохранити во дни и в нощи, в Нем бодрствующе и о Нем добрый ответ на Страшнем Судилище дати. Аминь.