---
title: "Молитва перед иконой Феодоровской"
slug: "feodorovskaya"
categories: ["Беременность и роды", "О семье и мире в доме", "Молитвы Богородице"]
---

О, Пресвятая Госпоже Владычице Богородице и Приснодево Марие, единая надеждо нам грешным! К Тебе прибегаем и Тебе молим, яко велие дерзновение имущей пред рождшимся от Тебе по плоти Господом Богом и Спасителем нашим Иисусом Христом. Не презри слез наших, не возгнушайся воздыханий наших, не отрини скорби нашея, не посрами упования нашего на Тя, но матерними молении Твоими умоли Господа Бога, да сподобит нас грешных и недостойных свободитися от грехов и страстей душевных и телесных, умрети миру и жити Ему единому по вся дни живота нашего. О, Пресвятая Владычице Богородице, путешествующим спутешествуй и ограждай и охраняй оныя, плененныя избавляй от пленения, болящия исцеляй, печальныя утешай, и всем делай добро. Аминь.